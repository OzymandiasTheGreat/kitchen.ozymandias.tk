---
title: "Pirožkos (Pyragėliai su Mėsa)"
slug: pirozhki
published: 2020-08-01T10:17:37+0300
edited: 2024-07-24T09:09:13+0300
---

### Tešlai

 Kiekis       | Ingredientas
 ------------ | ------------
 100 ml       | pieno
 30 g         | mielių
 1 šaukštelio | cukraus
 3            | didelių kiaušinių
 500 g        | miltų
 1 šaukštelio | druskos

### Įdarui

 Kiekis    | Ingredientas
 --------- | ---------
 500 g     | mėsos (vištienos arba kiaulienos)
 200 g     | tarkuoto kietojo sūrio
 1 kubelio | grybų buljono

 ---

Dėkite pieną į mikrobangę ir šildykite ant aukščiausio nustatymo 60 sekundžių. Suberkite cukrų ir mieles į šiltą pieną maišykite kol mielės ištirps (cukrus padeda mielėms aktyvuotis, tešloje saldumo nesijaus). Palikite pieną 10 minučių, kol mielės aktyvuosis. Dideliame, negiliame, dubenyje sumaišykite pieną ir kiaušinius. Sumaišykite miltus su druska ir įsijokite į pieno ir kiaušinių masę. Minkykite kol tešla nebelips prie rankų. Uždenkite tešlą su drėgnu medvilniniu audiniu ir palikite pakilti, apie 60 minučių.

Kol tešla kyla paruoškite įdarą. Dėkite mėsą į šaltą vandenį ir užvirkite. Nukoškite mėsą, užpilkite švariu vandeniu, ir suberkite buljoną. Virkite 30 minučių arba kol mėsa išvirs. Leiskite mėsai atvėsti, tada sumalkite ir suberkite sūrį. Įpilkite kelis šaukštus buljono, kol pasidarys tiršta pasta.

Atrėžkite gabalą tešlos ir plonai iškočiokite. Naudodami stiklinę, iš tešlos spauskite apskritimus. Dėkite šaukštelį pastos į apskritimo vidurį, lenkite per pusę, ir užlankstykite kraštelius. Taip ir toliau kol neliks tešlos ir įdaro.

Į keptuvę įpilkite 1 l rapsų ar panašaus aliejaus ir įkaitinkite ant vidutinės liepsnos. Kai aliejus įkaista, dėkite kelis pyragėlius į keptuvę ir virkite kol pagels. Kai viena pusė pagelto, apverskite, ir vėl virkite kol pagels kita pusė.

Įtieskite į didelį dubenį porą popierinių rankšluosčių ir žvejokite pirožkas. Popieriniai rankšluosčiai sugers aliejaus perteklių, kad pirožkos išliktų traškios.
