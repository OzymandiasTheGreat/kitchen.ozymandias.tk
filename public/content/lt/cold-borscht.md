---
title: "Šaltibarščiai"
slug: cold-borscht
published: 2020-08-01T09:37:01+0300
edited: 2024-07-24T07:11:13+0300
---

 Kiekis      | Ingredientas
 ----------- | -----------
 0.5 l       | konservuotų burokėlių (geriausiai obuolių sultyse)
 1 l         | kefyro (iš bėdos - pasukų)
 3-4         | agurkų
 Pagal skonį | šviežių arba sūdytų krapų
 Pagal skonį | svogūnų laiškų
 3-4         | kietai virtų kiaušinių
 Žiupsnio    | druskos

 > Svogūnų laiškai ir kietai virti kiaušiniai **nėra būtini**

Supjaustykite agurkus kasnio dydžio gabalėliais. Smulkiai supjaustykite krapus ir svogūnų laiškus. Kiaušinius galite arba supjaustyti kubeliais, arba pjauti per pusę ir dėti tiesiai į lėkštę kai tiekiate sriubą. Viską sumaišykite dideliame puode. Jei sriuba tirštoka, atskieskite virintu arba filtruotu vandeniu.
Dėkite puodą į šaldytuvą kelioms valandoms. Sriuba bus daug skanesnė nei šviežiai paruošta.
Tiekite su karštomis bulvėmis.

 ---

Keli dalykai, kuriuos verta paminėti:

 - Tradiciškai, buvo naudojami virti ir tarkuoti burokėliai. Tačiau konservuoti burokėliai turi daugiau rūgštelės, kas ženkliai pagerina sriubos skonį.
 - Kiaušiniai ir svogūnų laiškai yra populiarūs priedai, dauguma Lietuvių juos laiko neatskiriama šaltibarščių dalimi. Bet aš jų nemėgstu, bent jau ne šaltibarščiuose.
 - Pasak Vikipedijos taip pat galima dėti ridikų. To dar niekur nemačiau.
 - Kai kurie žmonės karštas bulves sudeda tiesiai į sriubą. Tai kvaila, sugadina temperatūros balansą.
