---
title:   "Pirožkos"
publish: 2020-08-01T10:17:37+0300
tags:    russian
---

Šie pyragėliai yra mano mėgiamiausi iš Rusiškos virtuvės

<!--more-->

#### Tešlai:

Kiekis | Ingredientas
-----|-----
100ml | pieno
50g | šviežių mielių
1 šaukštelio (nubraukto) | cukraus
3 | didelių kiaušinių
500g | miltų
Žiupsnio | druskos


#### Įdarui:

Kiekis | Ingredientas
-----|-----
500g | mėsos (vištienos ar kiaulienos)
200g | sūrio (pirmenybė Mocarelai)
1 kubelio | sauso grybų buljono

### Eiga

Pašildykite pieną mikrobangėje (45-60s), suberkite cukrų ir mieles (nebijokite, saldumo neliks kai mielės pradės daugintis). Palikite ~10min, kad mielės suaktyvėtų.
Dideliam dubeny išplakite kiaušinius su druska. Supilkite pieną su mielėms. Išmaišykite.
Sijokite miltus, po porą šaukštų kol tešla lengvai minkysis ir beveik nelips prie rankų.
Uždenkite tešlą drėgna marle ir leiskite pakilti 60-90min.
Lengvai perminkykite tešlą, kad mielės pasiskirstytų tolygiai, ir leiskite dar pakilti ~60min.

Kol tešla kyla, paruoškime įdarą. Dėkite mėsą į šaltą vandenį ir užvirkite.
Nupilkite vandenį ir užpilkite šviežiu, sudėkite buljoną ir virkite kol mėsa išvirs.
Sumalkite mėsą, sumalkite arba smulkiai sutarkuokite sūrį ir viską sumaišykite.
Pilkite po porą šaukštų buljono į faršą, kol gausis tiršta pasta.
Atvėsinkite šaldytuve. Taip bus lengviau dėti įdarą į pyragėlius.

Atpjaukite didelį gabalą tešlos ir kočiokite į 0.3cm storio lakštą. Naudokite didelę stiklinę ar apvalę sausainių formelę išpjauti apskritimams.
Dėkite po kaupiną šaukštelį įdaro į apskritimo vidurį, lenkite per pusę ir užlankstykite kraštus, kad įdaras neišbėgtų. Kartokite kol neliks tešlos ar įdaro.

Keptuvėje įkaitinkite 5-6cm rapsų aliejaus. Dekite pyragėlius ir kepkite kol pagels. Apverskite, ir vėl -- kol pagels.

Ištieskite porą popierinių rankšluosčių dideliam dubeny ir traukite pyragėlius iš aliejaus.
Rankšluosčiai sugers aliejaus perteklių, kad apatiniai pyragėliai nepasidarytu permirkę.
