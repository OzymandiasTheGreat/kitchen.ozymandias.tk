---
title:   "Kūčiukai"
publish: 2020-12-30T20:40:19+0200
tags:    lithuanian dessert
source:  https://www.beatosvirtuve.lt/receptai/tradiciniai-mieliniai-kuciukai/
---

Tikra Lietuviškos virtuvės klasika, Kūčios tiesiog neįsivaizduojamos be šių gardėsių.
Pritaikyta gamybai daugiabutyje su vos veikiančia orkaite.

<!--more-->

#### Reikės:

Kiekis | Ingredientas
-----|-----
500g | miltų
3 | kiaušiniai
250ml | pieno
50g | šviežių mielių
100g | cukraus
Žiupsnelio | druskos
2 šaukštų | aliejaus
50g | aguonų

### Eiga

Pieną truputį pašildyti (45-60s mikrobangėje), įberti šaukštelį cukraus ir ištirpdyti mieles. Palikti šiltai 10min (ilgiau ir pienas "išlips" iš indo).
Į pieną ir mieles suberti likusį cukrų, druską ir aliejų, įmušti kiaušinius, išplakti.
Miltus persijoti, sumaišyti su pienu ir aguonomis. Minkyti, priberiant miltų, kol tešla nelips prie rankų.
Uždengti drėgna marle ir padėti šiltai, kad pakiltų, 60-90min (kadangi tai žiemos patiekalas, o centrinis šildymas nuvilia, kildymas užtrunka). Perminkyti ir pakildinti dar ~60min.
Iškočioti maždaug 1 cm storio virvelę. Jei turite mėsmalę su sausainių formavimo antgaliais,
permalkite tešlą per apvalią ar daugmaž kvadratinę formą. Pjaustyti į 1cm storio gabalėlius.
Išdėlioti kepimo popieriumi išklotoje skardoje ir kepti apie 20min, kol kūčiukai pagels.
Nebūtina išlaikyti tarpus tarp kūčiukų, priklausomai nuo orkaitės gali tekti juos vartyti,
ir kai jie sulipę -- tai padaryti lengviau.
